<html><head><meta http-equiv="Content-Type" content="text/html; charset=UTF-8">
    <meta name="HandheldFriendly" content="true">
    
    <meta name="viewport" content="width=device-width; initial-scale=1.0; maximum-scale=1.0; user-scalable=0;">
    <title>ముఖ్యమైన భద్రతా సమాచారం</title>
    <style>
    *{background-repeat:no-repeat;}
    body,div,dl,dt,dd,ul,ol,li,li2,h1,h2,h3,h4,h5,h6,pre,code,form,fieldset,legend,input,button,textarea,p,blockquote,th,td{color:#000000;margin:0;padding:0;font-family:Arial,seri-sans;}
    fieldset,img{border:0 none;}
    :focus{outline:0 none;}
    ol{padding-left:20px;list-style:none;list-style-type:circle;}
    ul.ul1{list-style:inside disc;padding-left:20px;padding-bottom: 5px;}
    ul.ul2{list-style:inside disc;padding-left:50px;padding-bottom: 5px;}
    a,a:visited,ins{text-decoration:none;}
    .item{margin-bottom:20px;}
    .neirong{line-height:28px;color:#000000;margin-bottom:20px;word-wrap:break-word;}
    body{padding:10px;font-size:14px;}
    p{margin-bottom: 10px;line-height: 22px;}
    #biaoti{margin-bottom:20px;line-height:28px;}
    #biaoti h2{margin-bottom:10px;}
    li.li1{line-height:22px;margin-bottom: 5px;}
    li.li2{line-height:50x;margin-bottom: 5px;}
    h3{padding:10px 0;}
    h4{padding: 10px 0;}
    .udl{text-decoration:underline;}
    .bold{font-weight:700;}
    .address{line-height:22px;}
    .rt_img{position: absolute;right: 0;top: 0;}
    </style>
</head>

<body>
    <div id="biaoti">
        <h2>ముఖ్యమైన భద్రతా సమాచారం</h2>
    </div>

    <div class="neirong">
    <ul class="ul1">
    <li>మీ పరికరాన్ని ఉపయోగించే ముందు క్రింద ఉన్న మొత్తం భద్రతా సమాచారాన్ని చదవండి.</li>
    <li>అనుమతిలేని కేబుళ్లు, పవర్ అడాప్టర్‌లు లేదా బ్యాటరీలు ఉపయోగించడం వలన మంటలు, పేలుడు ఏర్పడే అవకాశం ఉంటుంది లేదా ఇతర ప్రమాదాలు ఏర్పడవచ్చు.</li>
    <li>మీ పరికరంతో అనుకూలత కలిగిన అనుమతి ఉన్న ఉపకరణాలను మాత్రమే ఉపయోగించండి.</li>
    <li>ఈ పరికరాన్ని 0°C ~ 40°C ఉష్ణోగ్రత పరిధిలో ఉపయోగించండి, ఈ పరికరాన్ని మరియు దాని ఉపకరణాలను -20°C ~ 45°C ఉష్ణోగ్రత పరిధిలో భద్రపరచండి. ఈ ఉష్ణోగ్రత పరిధికి వెలుపల ఉన్న వాతావరణాల్లో ఈ పరికరాన్ని ఉపయోగించడం వలన అది పాడు కావచ్చు.</li>
    <li>మీ పరికరం అంతర్నిర్మిత బ్యాటరీతో అందించబడినట్లయితే, బ్యాటరీ లేదా పరికరానికి నష్టం జరగకుండా ఉండేందుకు మీ సొంతంగా బ్యాటరీని మార్చడానికి ప్రయత్నించకండి.</li>
    <li>ఈ పరికరంతోపాటు వచ్చిన లేదా అనుమతి ఉన్న కేబుల్ మరియు పవర్ అడాప్టర్‌తో మాత్రమే దానిని ఛార్జ్ చేయండి. ఇతర అడాప్టర్‌లు ఉపయోగించడం వలన మంటలు, ఎలక్ట్రిక్ షాక్‌లు ఏర్పడవచ్చు, పరికరానికి మరియు అడాప్టర్‌కి నష్టం జరగవచ్చు.</li>
    <li>ఛార్జింగ్ పూర్తయిన తరువాత, పరికరం మరియు పవర్ అవుట్‌లెట్ రెండింటి నుండి అడాప్టర్‌ని తీసివేయండి. పరికరాన్ని 12 గంటలకు కంటే ఎక్కువ సమయం ఛార్జ్ చేయవద్దు.</li>
    <li>మీ సొంతంగా ప్లగ్ లేదా పవర్ కార్డ్‌కి మార్పులు చేసేందుకు ప్రయత్నించవద్దు, దయచేసి ఛార్జర్‌ని శుభ్రం చేసే ముందు దానిని పవర్ సప్లై నుండి తీసివేయండి.</li>
    <li>సాధారణ వ్యర్థాల్లో పరికరాన్ని లేదా పాత బ్యాటరీలను పారేయవద్దు. సరైన రీతిలో వ్యవహరించనట్లయితే, బ్యాటరీలు పేలవచ్చు లేదా మంటల్లో చిక్కుకోవచ్చు. పరికరం, బ్యాటరీలు మరియు ఇతర ఉపకరణాలను పారేస్తున్నప్పుడు మీ స్థానిక చట్టాలను పాటించండి.</li>
    <li>బ్యాటరీని తప్పనిసరిగా రీసైకిల్ చేయాలి లేదా గృహ వ్యర్థాలతో కాకుండా విడిగా డిస్‌పోజ్ చేయాలి. బ్యాటరీతో జాగ్రత్తగా ఉండకపోతే అది మంటలు లేదా పేలుడుకి కారణం కావచ్చు. పరికరం, దాని బ్యాటరీ మరియు ఉపకరణాలను స్థానిక చట్టాలకు అనుగుణంగా 
డిస్‌పోజ్ లేదా రీసైకిల్ చేయాలి.</li>
    <li>బ్యాటరీని ఊడదీయడం, కొట్టడం, అణగదొక్కడం లేదా కాల్చడం చేయరాదు. ఆకృతి మారినట్లయితే, తక్షణమే బ్యాటరీని ఉపయోగించడం నిలిపివేయండి.</li>
</ul>
    <ul class="ul2">
                  <li class="li2">తీవ్రంగా వేడెక్కడం, కాలిన గాయాలు లేదా ఇతర వ్యక్తిగత గాయాలను నివారించేందుకు బ్యాటరీని షార్ట్ సర్క్యూట్‌కి గురి చేయవద్దు.</li>
                  <li class="li2">అధిక ఉష్ణోగ్రత ఉండే పర్యావరణాల్లో బ్యాటరీని ఉంచవద్దు. తీవ్రంగా వేడెక్కడం వలన పేలుడు సంభవించవచ్చు.</li>
                  <li class="li2">బ్యాటరీ లీక్‌లు, ఎక్కువగా వేడెక్కడం లేదా పేలుడుని నివారించేందుకు బ్యాటరీని ఊడదీయడం, కొట్టడం లేదా అణగదొక్కడం చేయవద్దు.</li>
                  <li class="li2">అగ్నిప్రమాదం లేదా పేలుడుని నివారించేందుకు బ్యాటరీని కాల్చవద్దు.</li>
                  <li class="li2">ఆకృతి మారినట్లయితే, తక్షణమే బ్యాటరీని ఉపయోగించడం నిలిపివేయండి.</li>
    </ul>
    <ul class="ul1">
    <li>రంగు, ఆకృతి మారడం, అసాధారణంగా వేడెక్కడం లేదా ఉబ్బడం వంటి లక్షణాలు కనిపిస్తే బ్యాటరీని ఉపయోగించడం నిలిపివేయండి</li>
    <li>మీ పరికరాన్ని పొడిగా ఉంచండి. ఉత్పత్తిని మరియు దాని ఉపకరణాలను వేడి మరియు ఆర్ద్రత కలిగిన వాతావరణంలో లేదా మంటలకు సమీపంలో నిల్వ చేయవద్దు లేదా ఉపయోగించవద్దు.</li>
    <li>వారంటీ రద్దు కాకుండా చూసుకునేందుకు, పరికరాన్ని మరియు దాని ఉపకరణాలను ఊడదీయవద్దు లేదా వాటికి మార్పులు చేయవద్దు. పరికరంలో ఎటువంటి భాగమైనా సరిగ్గా పని చేయనట్లయితే, Mi వినియోగదారు మద్దతుని సంప్రదించండి లేదా మీ పరికరాన్ని ఒక అధికారిక మరమ్మతు కేంద్రానికి తీసుకెళ్లండి.</li>
    <li>వినికిడికి సంబంధించిన సాధ్యనీయ అపాయాలను నివారించేందుకు, అధిక శబ్దస్థాయిల్లో సుదీర్ఘ సమయాలపాటు వినవద్దు.</li>
	<li>పరికరాన్ని శుభ్రం చేయడానికి మరియు నిర్వహించడానికి ముందు, అన్ని అప్లికేషన్‌లను మూసివేయండి మరియు పరికరాన్ని అన్ని ఇతర పరికరాలు/కేబుళ్ల నుండి డిస్‌కనెక్ట్ చేయండి.</li>
    <li>దయచేసి పరికరాన్ని మరియు దాని ఉపకరణాలను శుభ్రం చేయడానికి పొడిగా ఉన్న శుభ్రమైన మెత్తని వస్త్రాన్ని ఉపయోగించండి. పరికరాన్ని మరియు దాని ఉపకరణాలను శుభ్రం చేసేందుకు కఠినమైన రసాయనాలు లేదా డిటర్జెెంట్‌లు ఉపయోగించవద్దు.</li>
    <li>పరికరాన్ని మరియు దాని ఉపకరణాలపై తేమ లేకుండా చూసేందుకు మైక్రోవేవ్ లేదా హెయిర్ డ్రైయర్ వంటి వేడి చేసే సాధనాలను ఉపయోగించవద్దు.</li>
   </ul>
        <h2>పిల్లల భద్రత</h2>
    <ul class="ul1">
    <li>పరికరాన్ని మరియు దాని ఉపకరణాలను పిల్లల నుండి దూరంగా ఉంచండి. పొరబారడం లేదా ఊపిరాడకపోవడం వంటి ప్రమాదాలను నివారించేందుకు పిల్లలను పరికరంతో లేదా దాని ఏవైనా ఉపకరణాలతో ఆడుకోకుండా ఉండేలా, అలాగే వాటిని నమలకుండా, చప్పరించకుండా లేదా మింగకుండా ఉండేలా చూసుకోండి.</li>
    </ul>
        <h2>అత్యవసర కాల్‌లు చేయడం</h2>
<ul class="ul1">
    <li>సేవా నెట్‌వర్క్ వైవిధ్యాలు మరియు ఇతర ప్రాంతీయ వైరుధ్యాల కారణంగా, పరికరం అన్ని ప్రదేశాల్లో మరియు అన్ని రకాల పరిస్థితుల్లో కాల్‌లు చేయలేకపోవచ్చు. దయచేసి ముఖ్యమైన లేదా అత్యవసర కాల్‌లు చేసేందుకు పరికరంపై మాత్రమే ఆధారపడవద్దు. Mi ప్యాడ్‌లో కాల్‌లు చేయడానికి మద్దతు లేదు.</li>
</ul>
    
        <h2>భద్రతాపరమైన జాగ్రత్తలు</h2>
     <ul class="ul1">
	<li>ప్రత్యేకమైన సందర్భాలు మరియు వాతావరణాల్లో మొబైల్ ఫోన్‌లు ఉపయోగించడాన్ని నిరోధించే ఏవైనా చట్టాలను మరియు నిబంధనలను పాటించండి.</li>
	<li>పెట్రోల్ స్టేషన్‌లు మరియు విస్ఫోటకర పర్యావరణాలు మరియు ఇంధనం నింపుకునే ప్రదేశాలు, పడవల క్రింది భాగాలు, ఇంధన లేదా రసాయన బదిలీ లేదా నిల్వ కేంద్రాలు, రసాయనాలు లేదా ధాన్యం, దుమ్ము లేదా లోహ ధూళి వంటి రేణువులతో నిండిన గాలి ఉన్న ప్రదేశాలతోసహా, పేలుళ్లు ఏర్పడే ఆస్కారం ఉన్న పర్యావరణాల్లో మీ ఫోన్‌ని ఉపయోగించవద్దు. మీ ఫోన్ లేదా ఇతర రేడియో ఉపకరణాల వంటి వైర్‌లెస్ పరికరాలను ఆఫ్ చేయమని పెట్టిన సంకేతాలు అన్నింటినీ విధిగా పాటించండి. పేలుళ్ల చర్యలకు ఆటంకం కలిగించే అవకాశాన్ని నివారించేందుకు, పేలుళ్లు నిర్వహిస్తున్న ప్రదేశం లేదా "టు-వే రేడియోలు" లేదా "ఎలక్ట్రానిక్ పరికరాలు" ఆఫ్ చేయమని సూచించే ప్రదేశాల్లో ఉన్నప్పుడు మీ మొబైల్ ఫోన్ లేదా వైర్‌లెస్ పరికరాన్ని ఆఫ్ చేయండి.</li>
    <li>ఆసుపత్రి ఆపరేషన్ రూములు, అత్యవసర రూములు లేదా ఇంటెన్సివ్ కేర్ యూనిట్‌లలో మీ ఫోన్ ఉపయోగించవద్దు. ఆసుపత్రులు మరియు ఆరోగ్య కేంద్రాల ప్రస్తుత నియమాలు మరియు నియంత్రణలకు అనుగుణంగా నడుచుకోండి. దయచేసి మీ వైద్య పరికరం పనితీరుపై మీ ఫోన్ యొక్క పనితీరు ప్రభావం చూపుతుందో లేదో గుర్తించేందుకు మీ వైద్యులను మరియు పరికర తయారీదారుని సంప్రదించండి. పేస్‌మేకర్ పనితీరుపై ప్రభావం చూపే అవకాశాన్ని నివారించేందుకు, మొబైల్ ఫోన్ మరియు పేస్‌మేకర్ మధ్య కనీస దూరం 15 సెంమీ ఉండేలా చూసుకోండి. దీని కోసం, మీ పేస్‌మేకర్ ఉన్నవైపు కాకుండా మరోవైపు చెవితో పరికరాన్ని ఉపయోగించండి మరియు పైజేబులో ఫోన్‌ని ఉంచుకోవద్దు. వైద్య పరికరాలకు ఆటంకం కలగకుండా చూసేందుకు వినికిడి సహాయక పరికరాలు, కాక్లియర్ ఇప్లాంట్స్, తదితరాలకు సమీపంలో మీ ఫోన్‌ని ఉపయోగించవద్దు.</li>
    <li>వైమానిక భద్రతా నియంత్రణలను గౌరవించండి మరియు విమానం ఎక్కిన తరువాత అవసరమైనప్పుడు మీ పరికరాన్ని ఆఫ్ చేయండి.</li>
    <li>వాహనాన్ని నడుపుతున్నప్పుడు, సంబంధిత ట్రాఫిక్ చట్టాలు మరియు నియంత్రణలకు అనుగుణంగా మీ పరికరాన్ని ఉపయోగించండి.</li>
    <li>పిడుగుపాటుని నివారించేందుకు, ఉరుములతో కూడిన వాన పడే సమయంలో బయలు ప్రదేశాల్లో మీ పరికరాన్ని ఉపయోగించవద్దు.</li>
    <li>ఛార్జింగ్‌లో ఉన్నప్పుడు కాల్‌లు చేసేందుకు మీ పరికరాన్ని ఉపయోగించవద్దు. Mi ప్యాడ్‌లో కాల్‌లు చేయడానికి మద్దతు లేదు.</li>
    <li>స్నానపు గదుల వంటి అధిక తేమతో కూడిన ప్రదేశాల్లో మీ పరికరాలను ఉపయోగించవద్దు. అటువంటి ప్రదేశాల్లో ఉపయోగించడం వలన ఎలక్ట్రిక్ షాక్, గాయపడటం, అగ్ని ప్రమాదం సంభవించవచ్చు మరియు ఛార్జర్ పాడు కావచ్చు.</li>
    <li>ప్రత్యేకమైన సందర్భాలు మరియు వాతావరణాల్లో మొబైల్ పరికరాలు ఉపయోగించడాన్ని నిరోధించే ఏవైనా చట్టాలను పాటించండి.</li>
    <li>ఫ్లాష్‌ని ఉపయోగిస్తున్నప్పుడు, దృష్టి వైకల్యాలను నివారించేందుకు వ్యక్తులు లేదా జంతువుల కళ్లకి అతి దగ్గరగా లైట్‌ని తీసుకురావద్దు.</li>
    <li>మీ పరికరం పని చేస్తున్నప్పుడు వేడి బాగా పెరిగితే, కమిలిపోవడాన్ని నివారించేందుకు దానిని మీ చర్మానికి ఎక్కువ సమయంపాటు నేరుగా తాకేలా ఉంచవద్దు.</li>
    <li>డిస్‌ప్లేకి పగుళ్లు ఏర్పడినట్లయితే, దయచేసి గాయపరిచే అవకాశం ఉన్న పదునైన అంచులు లేదా ముక్కల విషయంలో జాగ్రత్తగా ఉండండి. ఏదైనా ఒక గట్టి వస్తువుకి తగిలిన తరువాత లేదా అధిక శక్తికి గురికావడం వలన పరికరం ముక్కలు అయితే, పగిలిపోయిన భాగాలను తాకవద్దు లేదా వాటిని తొలగించేందుకు ప్రయత్నించవద్దు. ఉత్పత్తిని ఉపయోగించడం ఆపివేసి, తక్షణమే Xiaomi యొక్క విక్రయానంతర సేవా కేంద్రాన్ని సంప్రదించండి.</li>
</ul>
        <h2>భద్రతా నోటీసు</h2>
    
 <ul class="ul1">
     <li>మీ పరికరం యొక్క ఆపరేటింగ్ సిస్టమ్‌ని అంతర్నిర్మిత సాఫ్ట్‌వేర్ అప్‌డేట్ ఫీచర్‌ని ఉపయోగించి లేదా మా అధికారిక సేవా కేంద్రాలను సందర్శించి అప్‌డేట్ చేసుకోండి. ఇతర మార్గాల్లో సాఫ్ట్‌వేర్‌ని అప్‌డేట్ చేయడం వలన పరికరానికి నష్టం జరగవచ్చు లేదా డేటాని కోల్పోవచ్చు, భద్రతాపరమైన సమస్యలు మరియు ఇతర ప్రమాదాలు సంభవించవచ్చు.</li>
 </ul>
		<h2>రీడింగ్ మోడ్</h2>
<ul class="ul1">
	<li>ఈ ఫీచర్ అనుకూలత ఉన్న Mi ఫోన్‌లలో మాత్రమే అందుబాటులో ఉంటుంది.</li>
	<li>రీడింగ్ మోడ్ అనేది స్క్రీన్ నుండి వెలువడే నీలి రంగు కాంతి స్థాయిని స్వయంచాలకంగా తగ్గిస్తుంది, తద్వారా చూడటంలో వినియోగదారుల కళ్లకి సౌకర్యవంతమైన అనుభూతిని అందిస్తుంది.</li>
	<li>రీడింగ్ మోడ్‌కి మారడం:</li>
</ul>
	<p>రీడింగ్ మోడ్‌ని ఆన్ మరియు ఆఫ్ చేసేందుకు రెండు మార్గాలు ఉన్నాయి:</p>
<p>1. నోటిఫికేషన్ షేడ్ టోగుల్‌లను చూసేందుకు హోమ్ స్క్రీన్ ఎగువ భాగం నుండి క్రిందికి స్వైప్ చేయండి, ఆపై రీడింగ్ మోడ్ టోగుల్‌ని ట్యాప్ చేయండి.</p>
<p>2. సెట్టింగ్‌లు > డిస్‌ప్లే > రీడింగ్ మోడ్‌కి వెళ్లండి. అదే స్క్రీన్‌పై, మీరు రీడింగ్ మోడ్‌ని స్వయంచాలకంగా ఆన్ మరియు ఆఫ్ చేసేందుకు షెడ్యూల్ చేయవచ్చు మరియు రంగు తీవ్రతని సర్దుబాటు చేయవచ్చు.</p>
</ul>
<ul class="ul1">
	<li>ఉపయోగకర చిట్కాలు:</li>
</ul>
<p>1. 20-20-20 నియమం: ప్రతి 20 నిమిషాలకు ఒకసారి 20 అడుగుల దూరంలో ఉన్న ఏదో ఒకదానిని 20 సెకన్లపాటు చూడమని సిఫార్సు చేస్తున్నాము.</p>
<p>2. రెప్పలు ఆర్పడం: కళ్లు పొడిబారకుండా ఉపశమనం పొందేందుకు, 2 సెకన్లపాటు మీ కళ్లని మూసి ఉంచేందుకు ప్రయత్నించండి, ఆపై తెరిచి 5 సెకన్లపాటు వేగంగా రొప్పలు ఆర్పుతూ తెరుస్తూ ఉండండి.</p>
<p>3. మళ్లీ దృష్టి కేంద్రీకరణ: స్క్రీన్‌ వైపు కాకుండా మీరు చూడగలిగినంత గరిష్ట దూరంలోని ప్రదేశాన్ని చూడటం మీ కళ్ల కండరాలకు మంచి వ్యాయామం అవుతుంది, ఆ తరువాత కొన్ని సెకన్లపాటు మీ బ్రొటనువేలిని 30 సెంమీ దూరంలో ఉంచి దానిపై దృష్టి పెట్టండి.</p>
<p>4. కనుపాపలు తిప్పడం: కొన్నిసార్లు మీ కళ్లని సవ్యదిశలో తిప్పండి, ఆ తరువాత కాస్త విరామం తీసుకొని అపసవ్యదిశలో తిప్పండి.</p>
<p>5. పామింగ్: వేడి సృష్టించేందుకు మీ అరిచేతులను బాగా రుద్ది మీ కళ్లపై కొన్ని సెకన్లపాటు సున్నితంగా అద్ది ఉంచుకోండి.</p>
    </div>
</body></html>

































